<!DOCTYPE html>
<html lang="pl-PL">
  <?php
    include '_head.php' 
  ?>
  <body>
    <?php
        include '_navbar.php';
    ?>
    <main>
    <h1 class="title">Dorobek</h1>
      <section class="bio-category">
      <h2 class="category-title">Logika</h2>
          <p>
            Bertrand Russell był współtwórcą i animatorem, wspólnie z Alfredem N. Whiteheadem, programu 
            logicyzacji matematyki. W dziele Principia Mathematica podał sposób redukcji aksjomatów arytmetyki 
            liczb naturalnych do języka logiki. Koncepcja ta została zrealizowana dzięki stworzeniu teorii typów 
            co pozwalało uniknąć antynomii zbioru wszystkich zbiorów oraz klas samozwrotnych, 
            będących wadą poprzednich prób tego typu (Frege). 
          </p>
          <p>
            Ceną była nierealistyczna komplikacja. Dlatego teoria typów nigdy się w matematyce nie przyjęła, 
            choć cieszyła się sentymentem nielicznych logików. Teoria ta dała natomiast początek typom powszechnie
            używanym w dzisiejszych językach programowania. 
          </p>
          <p>
            Teoria typów unika paradoksów poprzez wprowadzenie i rygorystyczne separowanie różnych typów. 
            Wymaga to definiowania tego samego obiektu matematycznego wielokrotnie, na różnych poziomach typów. 
            W szczególności nie ma jednego zbioru liczb naturalnych, lecz potencjalnie nieskończenie wiele. 
            Wprowadza się je za każdym razem, gdy ma się do czynienia z następnym poziomem i rodzajem typu. 
            Logikom to nie przeszkadza, ale matematyk tak pracować praktycznie nie może. 
          </p>
      </section>
      <section class="bio-category">
      <h2 class="category-title">Filozofia</h2>
          <p>
            Russell był także jednym z najwybitniejszych filozofów XX wieku. Największą sławę filozoficzną przyniosła mu teoria deskrypcji – wyłożona w roku 1905 w artykule „On denoting” („O denotowaniu”). Należy ona do dnia dzisiejszego do kanonu współczesnej filozofii analitycznej. Ewolucję swoich poglądów filozoficznych Russell opisał w książce 'Mój rozwój filozoficzny’ – wydanej także w języku polskim.  
          </p>
      </section>
      <section class="bio-category">
          <h2 class="category-title">Działalność<br>pacyfistyczna</h2>
        <div class="bio-content">
          <p>
            Był pacyfistą i przeciwstawiał się wszelkim działaniom wojennym,
            w związku z czym w okresie I wojny światowej został skazany na 
            sześć miesięcy więzienia za opublikowanie artykułu sugerującego, że 
            stacjonujące w Anglii oddziały amerykańskie były wykorzystywane do  
            łamania strajków antywojennych[2]. Powodem drugiego pobytu Russella w 
            więzieniu w latach pięćdziesiątych XX w. było obywatelskie nieposłuszeństwo w ramach 
            kampanii przeciwko nuklearnym zbrojeniom. 
            Russell był trzykrotnym kandydatem w wyborach parlamentarnych: 
            w 1907 roku jako kandydat Partii Liberalnej oraz w 1922 i 1923 z ramienia Partii Pracy. 
          </p>
          <p>
           Stworzył impulsywną teorię wojny, w której zakładał, że wojna ma swoje korzenie w impulsach 
           ludzkich, które z kolei mogą przerodzić się w impulsy zbrojne, które nie ograniczają się do 
           poszczególnych jednostek, lecz dotykają całe społeczeństwa (tworzy się tzw. gorączka wojenna). 
           Zbiorowy impuls nie bierze pod uwagę racjonalnych czynników i przeciwwskazań co do prowadzenia wojny 
           – impuls jest całkowicie irracjonalny. Nie odróżniał wojen napastniczych i obronnych 
           – były one dla niego jednakowo groźne i nieakceptowalne. Interesowały go natomiast skutki 
           – sposoby usprawiedliwiania działań wojennych. 
          </p>
        </div>
      </section>
      <h1 class="title">Życie</h1>
      <section class="bio-category">
        <h2 class="category-title">Życie</h2>
        <div class="bio-content">
          <p>
            Bertrand Russell był najmłodszym z trojga dzieci 2. hrabiego Russell, wnuka księcia Bedford Johna 
            Russella. Jego dziad, lord John Russell, 1. hrabia Russell, był za panowania królowej Wiktorii 
            dwukrotnym premierem Wielkiej Brytanii. Rodzina Russell była jedną z najbardziej wpływowych i 
            najszacowniejszych w Imperium, z tytułem książęcym i wielowiekową historią. 
          </p>
          <p>
            Gdy Bertrand miał dwa lata, zmarły jego matka i siostra, kiedy miał cztery – ojciec. 
            Chłopca, razem z jego starszym bratem, oddano na wychowanie do babki, hrabiny Russell. 
            Postarała się ona dla wnuków o najlepsze guwernantki i najlepszych nauczycieli domowych. 
            Ci ostatni wszczepili małemu Bertrandowi zamiłowanie do matematyki. W latach 1890–1897 studiował 
            w Trinity College University of Cambridge. 
          </p>
        </div>
      </section>
    </main>
      <?php
        include '_footer.php'
      ?>
  </body>
</html>
